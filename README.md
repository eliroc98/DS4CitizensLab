# DS4CitizensLab
*Benevenuti! :)*\
Questa Repository è dedicata agli studenti che partecipano a Data Science for Citizens. In particolare, collezioneremo tutto il materiale e le analisi effettuate dal gruppo che si occupa di studiare l'utilizzo dello smartphone ed i suoi effetti.\
Su questo file terremo traccia dei nostri obiettivi e di ciò che svilupperemo assieme. Prima di ogni incontro (virtuale o in presenza) cercherò di descrivere, volta per volta, il programma a cui ho pensato e che spero potrà essere portato a termine. Programmare è un'attività essenziale per "non perdere il filo del discorso" e avere sempre in mente un obiettivo ben delineato.\
Ovviamente, dato che il lavoro è collettivo, mi aspetto che la scaletta non venga rispettata del tutto: anzi, spero che la partecipazione e il coinvolgimento saranno tali da dare un carattere speciale al lavoro, in modo tale che tutti i punti di vista riescano ad amalgamarsi. 

## Sabato 5 febbraio
### Parte 1: Presentiamoci
*Obiettivo principale*: fare squadra!\
Programma:
- Chi siamo? Da dove veniamo? Perché siamo qui? Cosa ci aspettiamo da questa esperienza? (ma è una lezione di filosofia o di statistica???).
### Parte 2: Riflettiamo
*Obiettivo principale*: capire i nostri obiettivi e le nostre domande.\
- Brainstorming sulle opinioni riguardo l'uso dello smarphone e "derivati": social, videogames, specchio sul mondo e su noi stessi (ci convinceremo che abbiamo sbagliato laboratorio).
### Parte 3: Hands on... Google!
*Obiettivo principale*: capire come cercare le nostre risposte.\
- Date le domande raccolte nel punto (2), cerchiamo i dati che possiamo utilizzare per rispondere a queste domande. (ah no, siamo proprio nel laboratorio giusto).
- La chiave di questo punto non sono le tabelle e i dati che scaricheremo (questi sono solo le conseguenze di ciò che faremo). Il vero scopo di questa fase è *capire come cercare*, che è sempre più difficile al giorno d'oggi, perciò ci vuole skill!
### Parte 4: Presentiamoci (parte 2; POV: i dati)
*Obiettivo principale*: capire cosa abbiamo tra le mani.\
- Dati i dati "sporchi" (pessima battuta), pensiamo a come potremmo trasformarli per "farli parlare".
- Dati i dati "puliti" (scusatemi ma non posso evitare il cringe), pensiamo a come poterli descrivere e a capire cosa ci possono dire.
